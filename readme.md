Για το έργο κατασκευάστηκε μια μακέτα, η οποία περιλαμβάνει τεχνολογίες μικροελεγκτή arduino και 3d εκτυπώσεις που συμβάλλουν στην αντιμετώπιση του φαινομένου της κλιματικής αλλαγής.

Συγκεκριμένα:

-Έξυπνο πότισμα (Το πότισμα γίνεται μόνο νύχτα και όταν τα επίπεδα υγρασίας του εδάφους πέφτουν κάτω από κάποια καθορισμένα όρια. Ως αποτέλεσμα υπάρχει εξοικονόμηση νερού και μεγαλύτερη απόδοση του ποτίσματος)
-Έξυπνο σκίαστρο (Τοποθετήθηκε στην δυτική πλευρά του κτιρίου θα κατεβαίνει κατά την καλοκαιρινή περίοδο στην ύπαρξη μέτριας [επίπεδο 1] αλλά και έντονης ηλιοφάνειας [επίπεδο 2] έτσι ώστε να παραμένει δροσερό το εσωτερικό του κτιρίου).
-Αστική κηπουρική-βιοκλιματική αρχιτεκτονική (Σχεδιάστηκε και εκτυπώθηκε τρισδιάστατο μοντέλο κτιρίου με επιφάνειες πρασίνου σε ταράτσες. Έχει κατάλληλο προσανατολισμό με βάση τους κανόνες της βιοκλιματικής αρχιτεκτονικής έτσι ώστε να επιτυγχάνεται ο βέλτιστος φωτισμός-αερισμός του και η βέλτιστη απορρόφηση ηλιακής ακτινοβολίας. Για την προστασία από ανέμους και ηλιακή ακτινοβολία το καλοκαίρι τοποθετήθηκαν αειθαλή δέντρα στη βορινή πλευρά και φυλλοβόλα στη δυτική πλευρά αντίστοιχα)
-Ανανεώσιμες πηγές ενέργειας για την αυτονομία ηλεκτρικής ενέργειας του κτιρίου
    -Ηλιακό πάνελ (Περιστρεφόμενο ηλιακό πάνελ τοποθετημένο σε βάση σχεδιασμένη από τους μαθητές και εκτυπωμένη με 3d εκτυπωτή με ταυτόχρονη αποθήκευση ενέργειας)
    -Ανεμογεννήτρια (Σχεδιάστηκε και εκτυπώθηκε βάση και φτερωτών με ταυτόχρονη αποθήκευση ενέργειας)
-Ρυθμιζόμενα φώτα (Τα φώτα ανάβουν νύχτα όταν διέρχονται πεζοί ή οχήματα για μείωση κατανάλωσης ηλεκτρικής ενέργειας)
-Κυκλική οικονομία
    -Διαχωρισμός μεταλλικών αντικειμένων για ανακύκλωση
    -Συλλογή όμβριων υδάτων (στο κτίριο της αστικής κηπουρικής-βιοκλιματικής αρχιτεκτονικής)
-Αντίστροφος ανεμιστήρας οροφής (επιτυγχάνεται η οικονομία στον κλιματισμό το καλοκαίρι με θερμοκρασία χώρου >25ο C)
-Παρακολούθηση ποιότητας του αέρα (Ανίχνευση πτητικών οργανικών ενώσεων (TVOC), επιπέδων διοξειδίου του άνθρακα (CO2), θερμοκρασίας και υγρασίας. Οι τιμές είναι προσβάσιμες μέσω διαδικτύου (https://thingspeak.com/channels/1003587) καθώς χρησιμοποιείται η τεχνολογία Internet of Things (IoT)

Η έρευνα που διεξήχθη, ο σχεδιασμός που έγινε, ο τρόπος που υλοποιήθηκαν οι διάφορες τεχνολογίες για τη μείωση του φαινομένου της κλιματικής αλλαγής καθώς και το αναλυτικό εκπαιδευτικό υλικό που αναπτύχθηκε βρίσκονται στο αποθετήριο github. Σύνδεσμος github https://github.com/1epaltrik/climabots

Αναλυτικότερα, θα βρείτε στους παρακάτω συνδέσμους :

https://github.com/1epaltrik/climabots/tree/master/docs την έρευνα και τη σχεδίαση-τρόπο υλοποίησης του έργου

https://github.com/1epaltrik/climabots/tree/master/docs/fylla_ergasias αναλυτικά φύλλα εργασίας για κάθε κομμάτι του έργου

https://github.com/1epaltrik/climabots/tree/master/code αρχεία κώδικα arduino (.ino), σχέδια fritzing (.fzz) και τρισδιάστατα μοντέλα (.stl)
