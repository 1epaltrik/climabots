<p align="justify">
<st>Μαθητές της Α' τάξης στο πλαίσιο των μαθημάτων "Ζώνη Δημιουργικών Δραστηριοτήτων" και "Ερευνητική Εργασία στην Τεχνολογία" καθώς μαθητές της Β’ Τάξης του Τομέα Πληροφορικής κατά το σχολικό έτος 2019-2020 κατασκεύασαν μια μακέτα, η οποία περιλαμβάνει τεχνολογίες μικροελεγκτή arduino και 3d εκτυπώσεις που συμβάλλουν στην αντιμετώπιση του φαινομένου της κλιματικής αλλαγής.</em></p>
Συγκεκριμένα:
<ul>
  <li><b>Έξυπνο πότισμα.</b> <i>Το πότισμα γίνεται μόνο νύχτα και όταν τα επίπεδα υγρασίας του εδάφους πέφτουν κάτω από κάποια καθορισμένα όρια. Ως αποτέλεσμα υπάρχει εξοικονόμηση νερού και μεγαλύτερη απόδοση του ποτίσματος</i></li>
<li><b>Έξυπνο σκίαστρο.</b> <i>Τοποθετήθηκε στην δυτική πλευρά του κτιρίου θα κατεβαίνει κατά την καλοκαιρινή περίοδο στην ύπαρξη μέτριας [επίπεδο 1] αλλά και έντονης ηλιοφάνειας [επίπεδο 2] έτσι ώστε να παραμένει δροσερό το εσωτερικό του κτιρίου</i></li>
<li><b>Αστική κηπουρική-βιοκλιματική αρχιτεκτονική.</b> <i>Σχεδιάστηκε και εκτυπώθηκε τρισδιάστατο μοντέλο κτιρίου με επιφάνειες πρασίνου σε ταράτσες. Έχει κατάλληλο προσανατολισμό με βάση τους κανόνες της βιοκλιματικής αρχιτεκτονικής έτσι ώστε να επιτυγχάνεται ο βέλτιστος φωτισμός-αερισμός του και η βέλτιστη απορρόφηση ηλιακής ακτινοβολίας. Για την προστασία από ανέμους και ηλιακή ακτινοβολία το καλοκαίρι τοποθετήθηκαν αειθαλή δέντρα στη βορινή πλευρά και φυλλοβόλα στη δυτική πλευρά αντίστοιχα</i></li>
  <li><b>Ανανεώσιμες πηγές ενέργειας για την αυτονομία ηλεκτρικής ενέργειας του κτιρίου</b></li>
<ul><li><b>Ηλιακό πάνελ.</b> <i>Περιστρεφόμενο ηλιακό πάνελ τοποθετημένο σε βάση σχεδιασμένη από τους μαθητές και εκτυπωμένη με 3d εκτυπωτή με ταυτόχρονη αποθήκευση ενέργειας</i></li>
<li><b>Ανεμογεννήτρια.</b> <i>Σχεδιάστηκε και εκτυπώθηκε βάση και φτερωτών με ταυτόχρονη αποθήκευση ενέργειας</i></li></ul>
<li><b>Ρυθμιζόμενα φώτα.</b> <i>Τα φώτα ανάβουν νύχτα όταν διέρχονται πεζοί ή οχήματα για μείωση κατανάλωσης ηλεκτρικής ενέργειας</i></li>
<li><b>Κυκλική οικονομία</b></li>
<ul><li>Διαχωρισμός μεταλλικών αντικειμένων για ανακύκλωση</li>
  <li>Συλλογή όμβριων υδάτων <i>στο κτίριο της αστικής κηπουρικής-βιοκλιματικής αρχιτεκτονικής</i></li></ul>
<li><b>Αντίστροφος ανεμιστήρας οροφής.</b> <i>Επιτυγχάνεται η οικονομία στον κλιματισμό το καλοκαίρι με θερμοκρασία χώρου>26<sup>ο</sup> C</i></li>
<li><b>Παρακολούθηση ποιότητας του αέρα.</b> <i>Ανίχνευση πτητικών οργανικών ενώσεων (TVOC), επιπέδων διοξειδίου του άνθρακα (CO<sub>2</sub>), θερμοκρασίας και υγρασίας. Οι τιμές είναι προσβάσιμες μέσω διαδικτύου (https://thingspeak.com/channels/1003587) καθώς χρησιμοποιείται η τεχνολογία Internet of Things (IoT)</i></li>
  </ul>
<p align="justify">
Η έρευνα που διεξήχθη, ο σχεδιασμός που έγινε, ο τρόπος που υλοποιήθηκαν οι διάφορες τεχνολογίες για τη μείωση του φαινομένου της κλιματικής αλλαγής καθώς και το αναλυτικό εκπαιδευτικό υλικό που αναπτύχθηκε βρίσκονται στο αποθετήριο github. Σύνδεσμος github https://github.com/1epaltrik/climabots</p>

Αναλυτικότερα, θα βρείτε στους παρακάτω συνδέσμους :
<ul><li>https://github.com/1epaltrik/climabots/tree/master/docs την έρευνα και τη σχεδίαση-τρόπο υλοποίησης του έργου</li>
<li>https://github.com/1epaltrik/climabots/tree/master/docs/fylla_ergasias αναλυτικά φύλλα εργασίας για κάθε κομμάτι του έργου</li>
<li>https://github.com/1epaltrik/climabots/tree/master/code αρχεία κώδικα arduino (.ino), σχέδια fritzing (.fzz) και τρισδιάστατα μοντέλα (.stl)</li></ul>

<p align="justify">Tο βίντεο με λεπτομέρειες του έργου θα το βρείτε στην ιστοσελίδα: https://www.youtube.com/watch?v=gfDQ-s7UwWk&feature=youtu.be</p>
